# The Client - Website

## Briefing/Debriefing
_In het college S02W1-01-sprintplanning-the-client wordt behandeld wat een briefing en debriefing is._

Schrijf een debriefing op basis van een briefing van een opdrachtgever.


### Het briefingproces van een opdracht

Het briefingproces bestaat uit twee delen: een briefing van de opdrachtgever en een debriefing. De debriefing is noodzakelijk voor de opdrachtgever om na te gaan of duidelijk is overgekomen wat hij voor ogen had. Maar ook voor jou om te controleren of je alles goed hebt begrepen.

Voordat je naar de briefing van de opdrachtgever gaat bereid je je voor op het gesprek zodat je weet welke vragen je moet stellen. Na de briefing stuur je de opdrachtgever een debriefing waarin je in eigen woorden opschrijft wat jij denkt dat de opdracht inhoudt. 

![image](https://github.com/user-attachments/assets/eb6573ed-d174-403f-a08e-50b97ed4650a)

_Het proces van briefing / debriefing, stel je vragen tijdens de briefing met de opdrachtgever, schrijf een debriefing en werk iteratief aan de website, laat bij de sprint review zien wat je hebt gemaakt en check of het voldoet aan de wensen van de opdrachtgever

Het briefingproces bestaat uit twee delen:
 - Briefing van de opdrachtgever
 - Debriefing, ofwel de terugkoppeling dat je alles goed begrepen heeft.

De debriefing is noodzakelijk voor:
- De opdrachtgever om na te gaan, of duidelijk is overgekomen, wat hij voor ogen had
- Voor jou om te controleren of je alles goed heeft begrepen en geconcretiseerd.


### Aanpak

 1. Maak  een _mindmap_ voor de debriefing, vul zoveel mogelijk informatie in die je al weet of kan opzoeken. 
 2. Maak een lijst met vragen van de dingen die je nog niet weet, neem dit mee naar de briefing van de opdrachtgever.
 3. Tijdens en na de briefing met de opdrachtgever maak je de _mindmap_ af. 
 4. Schrijf daarna de debriefing met alle informatie en stuur het op naar de opdrachtgever.
 5. Verwerk de feedback van de opdrachtgever en schrijf een definitieve debriefing, dit zijn de onderlinge afspraken die voor de opdracht gelden.


### Debriefing

Voordat je een briefing van de opdrachtgever krijgt moet je je voorbereiden, zo zorg je ervoor dat je alle informatie hebt. Wat weet je al aan de hand van de beschrijving van de opdracht en wat weet je nog niet? Stel vragen op om tijdens de briefing te stellen aan de opdrachtgever.

In een debriefing komen deze zaken aan bod:

##### 1. Communicatie

Hoe gaan jullie communiceren? 
- Hoe en wanneer kun je vragen stellen aan de opdrachtgever? Altijd en tussendoor? Wekelijks? Via de mail of online? 
- Maak alvast een afspraak voor de sprint review van sprint 2 (en zet de reviews van de aankomende sprints ook alvast in de agenda)
- Maak een kanaal aan in Teams met de coach en studenten die detzelfde opdracht hebben

  
#### 2. Achtergrondinformatie

Wie is de opdrachtgever? 
- Welke diensten biedt hij aan?
- Wat zijn de unique selling points van het bedrijf?
- Zijn er belangrijk mijlpalen of gebeurtenissen?
- …

#### 3. Opdrachtomschrijving

Omschrijf kort en bondig het probleem en vertaal dit in een uitdaging. 

[Bedrijfsnaam] wil [een oplossing] om [het probleem] te voorkomen.

#### 4. Aanleiding

Wat is de reden dat de opdracht wordt ingediend en waarom op dit moment.

_Dit geeft antwoord op de vraag: Waarom doen we dit?_

#### 5. Doelstelling

Elk bedrijf hanteert doelstellingen. 
Afhankelijk van de grootte van het bedrijf kan het gaan om een doelstelling van het bedrijf, de afdeling of een persoonlijke doelstelling van jouw contactpersoon.

_Door dit helder te omschrijven, kun je meedenken of deze doelstelling voldoende aansluit bij de opdrachtomschrijving en het achterliggende probleem en vice versa._

#### 6. Oplevering

Beschrijf zo concreet mogelijk wat je oplevert. 

- Beschrijf exact wat er wordt opgeleverd (product/dienst)
- Welke tone of voice hanteer je? Moet het voldoen aan een huisstijl?
- Wat is de content? Zijn er al teksten, visuals, foto's of andere assets die gebruikt kunnen worden?
- …

_Hiermee toon je aan dat je de aanvraag goed hebt begrepen. Bij een positieve terugkoppeling van de opdrachtgever heb je direct zwart-op-wit een goedkeuring._

#### 7. Randvoorwaarden

- Wat hoort niet bij de oplevering?
- Wat is de planning van het project?
- Wat is noodzakelijk om te kunnen starten met de opdracht?
- Welke teamleden moet je aanstellen?
- Wat is het budget en is er voldoende budget?
- Welke systemen, technieken of expertise zijn nodig?
- Welke specificaties en eisen stelt het bedrijf aan de oplevering?
- Zijn er obstakels denkbaar die extern liggen?
- …

#### 8. Gebruikers van het eindresultaat

Voor wie is de website bedoeld? 

- Wie is je doelgroep?
- Wat willen zij bereiken?
- Waarom tonen zij bepaald gedrag?
- Waarop baseren zij hun keuzes?
- Hoe denken zij over het gebruik van het product of dienst?
- …

#### 9. Relatie met andere projecten

Is het onderdeel van een groter system of website? Is er een koppeling naar een ander system? Is het onderdeel van een grote campagne?

_Elk project, elke aanvraag staat in relatie tot een ander onderwerp of project._


### Bronnen briefing / debriefing
 - [Checklist voor de ultieme debriefing – in 11 stappen naar resultaat](https://www.frankwatching.com/archive/2020/09/10/ultieme-debriefing-checklist-11-stappen/)
 - [Hoe stel je een goede briefing en debriefing (onderzoeksomschrijving en terugkoppeling daarop) op?](https://www.joho.org/en/hoe-stel-je-een-goede-briefing-en-debriefing-onderzoeksomschrijving-en-terugkoppeling-daarop-op)
 - Voorbeeld van een Mindmap voor een debriefing:
   <img width="1077" alt="image" src="https://user-images.githubusercontent.com/1391509/134825307-400aaa62-df4e-41b2-971a-03cee2886a7c.png">



 
