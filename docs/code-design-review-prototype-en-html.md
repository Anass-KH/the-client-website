# The Client - Website

## Code/Design Review Prototype en HTML

Deze week ben je begonnen met het analyseren, ontwerpen en bouwen van de opdracht voor een opdrachtgever. 
Het is aan te raden om in een project eerst alle content in HTML op te zetten. En pas met de CSS als alle content in HTML is gebouwd en de code klopt.

Het maakt niet uit hoe ver je bent, je kan altijd feedback halen op stukken code of dat deel van het ontwerp dat je al wel gemaakt hebt. 



### Aanpak 

Vandaag doe je een code review van de HTML en het prototype ontwerp. 
Werk in duo's en doe minimaal 4 reviews bij andere studenten. 

Begin met je naam op het whiteboard te schrijven. 
Schrijf je naam naast die van een klasgenoot aan een andere tafel, als je een review gaat doen. 
Zo krijgt iedereen vandaag ook 4 reviews.



#### HTML

Test of de HTML goed is door een _HTML validator check_ te doen op de W3C website: https://validator.w3.org. Schrijf in het “Prototype naar HTML” issue een reactie als er in de validatie problemen naar voren zijn gekomen.

Pak het ontwerp in de Hifi schets of Figma erbij.

Bekijk de website zonder CSS en bepaal of deze logisch, duidelijk en bruikbaar is opgezet, aan de hand van de _content_ en _structuur_ uit het ontwerp. Schrijf je gedachten in het “Prototype naar HTML” issue als reactie.

Bekijk alle HTML elementen en gebruik de [HTML elements reference](https://developer.mozilla.org/en-US/docs/Web/HTML/Element) om te checken of de juiste HTML elementen zijn gebruikt.
   - Bespreek de *Content sectioning*. Zijn de juiste elementen gebruikt voor bijvoorbeeld `<article>`, `<footer>`, `<header>`, `<section>` en headings? Bespreek alle elementen en zoek op of ze goed zijn gebruikt. 
   - Zijn de juiste elementen gebruikt voor de *Text content*, zoals `<p>`, `<ol>` en `<li>`?
   - Zijn de juiste elementen gebruikt voor de *Inline text semantics*, zoals  en `<a>` en `<strong>`?

Schrijf verbeteringen of suggesties over de gebruikte HTML ook in het “Prototype naar HTML” issue.

Is de HTML volledig en klaar voor de volgende laag (CSS)? Sluit dan het “Prototype naar HTML” issue.


#### Prototype ontwerp

Pak het ontwerp in de Hifi schets of Figma er weer bij.

Is de hele pagina vormgegeven?

Is er een responsive ontwerp gemaakt voor verschillende schermformaten? En hoe is hier alvast rekening mee gehouden in de HTML?

Is er rekening gehouden met de viewport in het ontwerp?

Kun je feedback geven op de Visuele Hiërarchie?


### Bronnen

Dit zijn goede bronnen om te gebruiken om HTML te leren en onderzoeken: 

- [HTML Validator W3C](https://validator.w3.org)
- [HTML elements reference](https://developer.mozilla.org/en-US/docs/Web/HTML/Element)


